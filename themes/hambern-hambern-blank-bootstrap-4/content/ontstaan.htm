<h2>Ontstaan</h2>
    <p>In het kader van de natuur- en milieubescherming in de jaren zeventig is de Natuurbeschermingsactie Limburg opgericht. De structuur bestreek de hele provincie Limburg. Het was de periode dat de gewestplannen ontstaan zijn. Om de economische opbouw te stimuleren, zou men heel Limburg ontsluiten. Limburg zou ingevuld worden met een raster van snelwegen die het noorden en het zuiden, het oosten en het westen zou verbinden. De A24 was de start van het project. De natuur stond onder hoge druk. Duizenden hectaren natuurgebieden zouden op termijn voor de bijl gaan. Op 18 juni 1976 werd Orchis vzw opgericht als een van de schakels in de natuurbeschermingsbeweging in Limburg. Haar actieterrein bevindt zich vooral in Zuidoost-Limburg.</p>
    <p>Het staatsblad van 17.02.1977 vermeldt de oprichting onder nr.398. De zetel is gevestigd in Lanaken, Zilverdennenlaan 37. Orchis vzw is door de provincie erkend als bovenlokale regionale vereniging en door de Vlaamse Gemeenschap als regionale vereniging.</p>